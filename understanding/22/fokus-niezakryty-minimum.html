<!DOCTYPE html>
<html lang="pl" xml:lang="pl" xmlns="http://www.w3.org/1999/xhtml">
<head>
   <meta charset="UTF-8">
   <title>Objaśnienie Fokus niezakryty</title>
   <link rel="stylesheet" type="text/css" href="../../css/editors.css" class="remove">
</head>
<body>
   <h1>Objaśnienie Fokus niezakryty</h1>
   
    <section id="status" class="advisement">
        <h2>Status</h2>
        <p>Ten dokument objaśniający jest częścią projektu  <a href="https://w3c.github.io/wcag/guidelines/22/"><strong>roboczej wersji</strong> treści WCAG 2.2</a>. Może ulec zmianie lub zostać usunięty przed opublikowaniem ostatecznej wersji WCAG 2.2.
		</p>
    </section>


   <section class="remove">
   
        <h2>Tekst kryterium sukcesu Fokus niezakryty</h2>
        <blockquote>
             <p>Gdy <a>komponent interfejsu użytkownika</a> otrzymuje fokus klawiatury, komponent nie jest całkowicie zasłaniany przez treść stworzoną przez autora.</p>	
        </blockquote>
     </section>
	 
   
    <section id="intent">
        
        <h2>Intencja wymogu Fokus niezakryty</h2>

        <p>Dla osób widzących i z niepełnosprawnością ruchową, które korzystają z urządzeń podobnych do klawiatury (np. przełącznik, wejście głosowe), świadomość aktualnego punktu skupienia jest bardzo ważna. W przypadku, gdy inne treści mogą nakładać się na element zogniskowany (element, na którym skupia się uwaga klawiatury), całkowite ukrycie elementu zogniskowanego (sfokusowanego) oznacza, że użytkownik nie będzie widział, gdzie znajduje się punkt skupienia.
		</p>

        <p>Typowe rodzaje treści, które mogą nakładać się na elementy zogniskowane to przyklejone stopki, przyklejone nagłówki lub niemodalne okna dialogowe. W miarę jak użytkownik przechodzi przez stronę, te warstwy treści mogą przesłonić zogniskowany (sfokusowany) element, w tym wskaźnik skupienia (wskaźnik fokusu). Jeśli interfejs jest konfigurowalny tak, że użytkownik może przesuwać paski narzędzi i niemodalne okna dialogowe, wtedy przy testowaniu i ocenie zgodności z tym kryterium sukcesu będą brane pod uwagę tylko początkowe pozycje treści poruszanej przez użytkownika.
		
		
		</p>

        <p>To kryterium pozwala na przesłonięcie części elementu zogniskowanego (sfokusowanego), ponieważ mogą istnieć praktyczne powody, dla których część elementu zogniskowanego (sfokusowanego) jest przesłonięta. Dla najlepszej widoczności żaden z elementów lub wskaźnik fokusu (skupienia) nie powinien być ukryty, zobacz również <a href="focus-not-obscured-enhanced.html">Fokus niezakryty (ulepszone)</a>.
		
		</p>
      
         <p>Idealnie byłoby unikać nakładania się elementu otrzymującego skupienie (fokus) na inną treść. Jednak ze względu na powszechne obecnie złożone, responsywne projekty, minimalna wersja tego kryterium wymaga jedynie tego, aby tam, gdzie inne treści nakładają się na element otrzymujący fokus, nie nie zasłaniały tego elementu całkowicie. Typowe rodzaje treści, które mogą zachodzić na elementy zogniskowane to przypięte stopki, przypięte nagłówki lub niemodalne okna dialogowe. Gdy użytkownik przechodzi przez stronę, te warstwy treści mogą przesłonić element zogniskowany i jego wskaźnik skupienia (fokusu). 
		 </p>
 
          <p>Powiadomienie wykonane jako treść przypięta, na przykład baner o ciasteczkach, nie spełni tego kryterium sukcesu, jeśli zasłania element z fokusem. Sposoby na ominięcie tego kryterium obejmują uczynienie banera modalnym, tak aby użytkownik musiał go odrzucić przed nawigacją po stronie, lub użycie <a href="https://www.w3.org/TR/css-scroll-snap/#propdef-scroll-padding">scroll padding (przewijania)</a>, aby baner nie nachodził na inne treści. Powiadomienia, które nie wymagają działania użytkownika, również mogą spełniać to kryterium poprzez zamykanie (odrzucanie) w przypadku utraty skupienia (fokusu).</p>
 
         <p>Inną formą przesłaniania mogą być lightboksy lub inne półprzezroczyste efekty nakładające się na element, na którym skupiona jest uwaga. Mimo że mniej niż 100% nieprzezroczystości nie powoduje, że element jest <q>całkowicie ukryty</q>, takie półprzezroczyste nakładki mogą powodować niespełnienie <a href="https://www.w3.org/WAI/WCAG22/Understanding/focus-appearance.html">KS 2.4.11 Wygląd fokusu</a>. Gdy wskaźnik fokusu może być zakryty przez półprzezroczysty komponent, zdolność wskaźnika fokusu do spełnienia kryterium 2.4.11 powinna być oceniana (i uznana za spełnioną), gdy wskaźnik fokusu znajduje się pod półprzezroczystym komponentem. Intencją w obu sytuacjach jest to, że element otrzymujący skupienie nigdy nie powinien być przesłonięty do tego stopnia, że użytkownik nie może stwierdzić, który element ma skupienie.</p>

      <p class="note">Jeśli interfejs można skonfigurować w taki sposób, że użytkownik może przesuwać paski narzędzi i niemodalne okna dialogowe, wtedy tylko początkowe pozycje treści, które użytkownik może przenosić, będą brane pod uwagę przy testowaniu i zgodności z tym Kryterium sukcesu.
	  </p>

    </section>

    <section id="benefits">
      <h2>Korzyści z niezakrytergo fokusu</h2>
      
      <ul>
         <li>To kryterium sukcesu pozwala wielu osobom, które polegają na klawiaturze, na obsługę strony, bo umożliwia im określenie wzrokiem elementu, na który operacje klawiatury będą w danym momencie oddziaływać. Dotyczy to osób słabo widzących lub zaburzeniami ruchowymi, które mogą polegać na emulatorach klawiatury, w tym na wprowadzaniu mowy, oprogramowaniu typu <q>łyk-pyk</q> (sip-and-puff), klawiaturach ekranowych, oprogramowaniu skanującym oraz różnych technologiach wspomagających i klawiaturach alternatywnych.
		 </li>
         <li>Osoby z ograniczeniami uwagi, pamięcią krótkotrwałą lub ograniczeniami w procesach wykonawczych czerpią korzyści z możliwości odkrycia, gdzie znajduje się skupienie (fokus, punkt uwagi klawiatury).

</li>
      </ul>
      
   </section>
   
   <section id="examples">
      <h2>Przykłady niezakrytego fokusu</h2>

      <ul>
         <li>Strona ma przypiętą stopkę (przymocowaną u dołu widocznego obszaru). Gdy użytkownik przewija stronę w dół, stopka nie zakrywa zogniskowanego (sfokusowanego) elementu.
		 </li>    
      </ul>
      
   </section>

   <section id="resources">
       <h2>Zasoby</h2>

   </section>

   
   <section id="techniques">
      <h2>Techniki dla Fokus niezakryty</h2>
      
      
      <section id="sufficient">
         <h3>Techniki wystarczające</h3>
         
         
         <ol>
            <li>
                CSS: Using scroll-padding to ensure a sticky header does not entirely obscure the focused item (Potential future technique).
				CSS: Użycie przewijania (<a>scroll-padding</a>), aby zapewnić, że przypięty nagłówek nie zasłania całkowicie skupionego elementu (potencjalna przyszła technika).
            </li>
         </ol>
         
      </section>
      
      <section id="advisory">
         <h3>Techniki dodatkowe (pomocnicze)</h3>
         
      </section>
      
      <section id="failure">
         <h3>Błędy</h3>
         <ol>
            <li>

            </li>
         </ol>
      </section>
      
   </section>
   
</body>
</html>
